# Valutazione ispettiva siti della pubblica amministrazione

Versione 1.0 della traccia utilizzata per la valutazione ispettiva. Come descritto nel post "[La valutazione ispettiva](https://bussolon.it/newsletter_ux/la-valutazione-ispettiva.html)", è il risultato della sintesi di fonti diverse:

* le [euristiche di Nielsen](https://www.nngroup.com/articles/ten-usability-heuristics/) (2005) e di [Gerhardt-Powals](https://www.bussolon.it/didattica/hci/slide/usabilita.html#43) (1996)
* i [principi generali per l’e-government](https://docs.italia.it/italia/designers-italia/design-linee-guida-docs/it/stabile/doc/service-design/principi.html#principi-generali-per-le-government) del piano d'azione UE
* una [traccia di valutazione ispettiva](https://docs.google.com/document/d/177gJbvv6c1RYtiUZ4FZobR0vlTccmLlE1AqXp7Cf254/edit#heading=h.2lc4v3cgy9vq) pre-esistente

## Coerenza interna ed esterna e conformità agli standard - Usare l'aspetto grafico e visivo al servizio dell'usabilità

Va valutata (anche con strumenti esterni alla presente check list) la conformità del sito e dei servizi digitali alla normativa vigente e alle linee guida nazionali e internazionali

### Linee guida

* rispetto delle [linee guida di design per i servizi web della PA](https://docs.italia.it/italia/designers-italia/design-linee-guida-docs/it/stabile/doc/user-interface/il-disegno-di-un-interfaccia-e-lo-ui-kit.html#il-disegno-dellinterfaccia)

### Accessibilità

* Vengono rispettati i requisiti di accessibilità

### Responsività

* L'esperienza nell'uso del servizio digitale è coerente su ogni device e browser

## Contesto generale: cittadini ed ecosistema

* il sito e i servizi si integrano in maniera coerente con il contesto più ampio dell'ecosistema della pubblica amministrazione
* il sito e i servizi tengono conto dello user journey del cittadino in una prospettiva di ampio respiro che tenga conto non soltanto dei touch point della pubblica amministrazione

## Corrispondenza tra il sistema e il mondo reale

* Il sito e il servizio sono aggiornati ed informativi rispetto al quadro di riferimento (leggi, norme, contesto)
* Il cittadino è informato dei termini di scadenza per la fruizione del servizio

## Promuovere la flessibilità e l'efficienza

* il cittadino ha la possibilità di utilizzare gli strumenti di identità digitale (SPID/CIE) per l'accesso ai servizi;
* il cittadino ha la possibilità di inviare e ricevere documenti completamente online ("digitale per definizione"); 
* quando possibile il cittadino ha la possibilità di compiere i propri compiti sia esclusivamente online, sia presso uno sportello fisico, sia in modalità ibrida, attraverso la prenotazione di un appuntamento;

## Visibilità dello stato del processo

* è presente una stima della durata dell’intero processo; 
* sono definiti ed indicati i termini in cui la PA agisce/risponde/eroga il servizio (carta dei servizi)
* il cittadino riceve una notifica quando il servizio è stato erogato e/o la transazione effettuata;
* è garantito il tracciamento dei progressi nell’accesso al servizio; 

## Feedback del sistema

* è sempre chiaro cosa sta succedendo sul sito - applicazione
* il feedback è tempestivo, chiaro, appropriato
* è facile contattare l'help desk o avere aiuto


## Libertà e possibilità di controllo del sistema da parte dell'utente

* il cittadino ha la possibilità di portare a termine il percorso di un servizio digitale anche in sessioni diverse, e può salvare le cose fatte per riprenderle in una sessione successiva;
* il cittadino può correggere, modificare e cancellare dati e documenti inseriti, oppure annullare il processo finché non sono stati *firmati* ed inviati

## Gestione degli errori

Prevenire gli errori - Fornire all'utente i mezzi per riconoscere e riparare gli errori

* sono state adottate buone pratiche per la prevenzione degli errori (ad esempio nel controllo degli input)
* i messaggi di errore sono comprensibili e chiari
* i messaggi di errore forniscono azioni chiare per correggere
* se opportuno, i messaggi di errore offrono la possibilità di ottenere assistenza
* è possibile verificare e correggere prima di *firmare* ed inviare un documento/modulo/richiesta

## Linguaggio e comprensibilità

* il linguaggio è appropriato, semplice, chiaro e comprensibile ai cittadini
* non si fa uso di gergo e linguaggio tecnico, se non quando strettamente necessario
* è semplice identificare e comprendere i punti principali del contenuto


## Architettura dell'informazione, interazione

* le informazioni sono organizzate in strutture significative
* se appropriato, vi sono possibilità multiple di fruizione dell'informazione
* è chiara la funzione di ogni pagina e ogni sezione
* è chiaro cosa i cittadini devono fare per portare a termine un processo
* la terminologia è appropriata per la funzione
* è facile comprendere e completare i compiti


## Interoperabilità

* il servizio dialoga con altre basi di dati e altri servizi per garantire l'interoperabilità e l'importazione esportazione dei dati

## Principio «una tantum»

Le pubbliche amministrazioni dovrebbero evitare di chiedere ai cittadini e alle imprese informazioni già fornite.

* al cittadino **non** è chiesto di immettere dati già in possesso della pubblica amministrazione, o che la PA può ottenere attraverso l'uso dell'interoperabilità
* vengono messi a disposizione del cittadino, quanto più possibile, moduli pre-compilati (es. IMU precompilato)

## Ascolto e misurazione

* il cittadino può lasciare una valutazione sulla utilità delle pagine del sito
* il cittadino può lasciare una valutazione sulla performance del servizio digitale
* la soddisfazione degli utenti è monitorata con appropriati KPI (non valutabile dall'euristica)
